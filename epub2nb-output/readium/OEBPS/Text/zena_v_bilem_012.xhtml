<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zena_v_bilem-9</title>
		<link href="../Styles/zena_v_bil_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="zena_v_bilem" xml:lang="cs-CZ">
		<div>
			<p id="toc_marker-2-4" class="MLP-uroven2-kapitola para-style-override-1">Pokračování příběhu v&nbsp;podání <br/>Hester Pinhornové, kuchařky <br/>ve službách hraběte Foska</p>
			<p class="MLP-text-uprostred--I-B para-style-override-1">Sepsáno podle jejího ústního prohlášení</p>
<p class="MLP-text-uprostred--I-B para-style-override-1">&nbsp;</p>
<p class="MLP-text-uprostred--I-B para-style-override-1">&nbsp;</p>
			<p class="MLP-text-bez1radku--12-0 para-style-override-1">Nikdy jsem se bohužel nenaučila číst ani psát. Celý život jsem tvrdě pracovala a&nbsp;řádně se chovala. Proto vím, že je to hřích říkat nepravdu, a&nbsp;proto řeknu všechno tak, jak to vím, a&nbsp;prosím toho pána, který si má slova poznamenává, aby mé chyby opravil a&nbsp;prominul mi, že jsem nevzdělaná žena.</p>
			<p class="MLP-text para-style-override-1">Letos v&nbsp;létě jsem byla bez místa a&nbsp;doslechla se, že jakýsi pan Fosco v&nbsp;St. John’s Wood hledá kuchařku. Byla jsem přijata na zkoušku. Má paní byla Angličanka, pán byl italský hrabě. V&nbsp;domě byla ještě jedna služebná. Nebyla sice příliš čistotná, ale jinak byla docela pořádná. Byly jsme jediný personál v&nbsp;domě. Naši páni přijeli až po nás a&nbsp;po příjezdu nám řekli, že čekají někoho z&nbsp;venkova. Šlo o&nbsp;neteř naší paní a&nbsp;my pro ni připravily poslední ložnici v&nbsp;prvním poschodí. Paní mi řekla, že lady Glydová (tak se ta neteř jmenovala) je moc nemocná, a&nbsp;že proto musím vařit vhodná jídla. Nepamatuji se už, který den přijela, ale když přijela, tak nás strašně vylekala. Pán ji k&nbsp;nám přivezl odpoledne a&nbsp;služka otevřela dveře a&nbsp;zavedla je do salónu. Za dlouhou chvíli potom, co se vrátila ke mně do kuchyně, uslyšely jsme seshora velký křik a&nbsp;náhle začal zvonit domácí zvonek jako blázen a&nbsp;paní volala někoho na pomoc.</p>
			<p class="MLP-text para-style-override-1">Obě jsme běžely nahoru a&nbsp;tam jsme spatřily onu cizí paní, jak leží na pohovce, obličej bílý jako křída, ruce zaťaty v&nbsp;pěst a&nbsp;hlavu skloněnou na stranu. Paní řekla, že ji něco strašně vylekalo, a&nbsp;pán nám řekl, že dostala záchvat. Vyběhla jsem ihned ven, a&nbsp;protože jsem to v&nbsp;okolí znala líp než všichni ostatní, běžela jsem pro lékaře. Za chvíli jsem se vrátila s&nbsp;doktorem Goodrickem, který provozoval lékařskou praxi spolu s&nbsp;doktorem Garthem a&nbsp;který tu měl, jak jsem slyšela, moc dobrou pověst.</p>
			<p class="MLP-text para-style-override-1">Chudák paní měla jeden záchvat za druhým, takže doktor tu ani nemohl napřed moc pomoci. Nakonec byla zcela vyčerpaná a&nbsp;bezmocná jako novorozeně. Položili jsme ji do postele a&nbsp;doktor Goodricke odešel pro lék. Vrátil se asi tak za čtvrt hodiny. Pak si lady Glydovou prohlédl a&nbsp;řekl naší paní, která byla s&nbsp;námi v&nbsp;pokoji: „Je to s&nbsp;ní velmi vážné, doporučuji vám, abyste ihned napsala jejím příbuzným.“ Paní se ho zeptala: „Je to nějaká srdeční nemoc?“ A&nbsp;doktor povídal: „Ano, a&nbsp;to velmi vážná!“ Paní přijala tuto zprávu daleko klidněji než pán. Byl to velký, tlustý a&nbsp;starší muž, který choval bílé myšky a&nbsp;ptáčky a&nbsp;rozmlouval s&nbsp;nimi, jako by to byli lidští tvorové. To, co se stalo, ho zřejmě strašně zdrtilo. Na jednu otázku, kterou paní položila doktorovi o&nbsp;nadějích ubohé lady Glydové na uzdravení, jich pán položil padesát. Musím říci, že nás všechny strašně rozčiloval, a&nbsp;když se konečně uklidnil, odešel do zahrádky, kde natrhal květiny, a&nbsp;mně nařídil, abych je odnesla do pokoje nemocné a&nbsp;vyzdobila jej. Jako by tohle nějak mohlo pomoci! Myslím, že to někdy neměl v&nbsp;hlavě moc v&nbsp;pořádku, ale špatný pán to nebyl. Měla jsem ho daleko raději než paní, to byla ženská tvrdá jako ocel!</p>
			<p class="MLP-text para-style-override-1">Později večer se lady Glydová probudila. Otevřela oči a&nbsp;dívala se kolem sebe. Musela to být hezká paní, když ještě byla zdravá, s&nbsp;plavými vlasy, modrýma očima atd. V&nbsp;noci prý spala velmi neklidně, alespoň to říkala naše paní, která u&nbsp;ní bděla. Vešla jsem k&nbsp;ní jen jednou, abych se zeptala, zda mám něco přinést. Slyšela jsem ji, jak mluví sama k&nbsp;sobě úplně zmateně. Když jsem tam vešla znovu ráno příštího dne, byla zcela vyčerpána a&nbsp;ležela zpola v&nbsp;mdlobách. Později se probudila a&nbsp;zdálo se, že se jí daří podstatně lépe. Ale ani já, ani služebná jsme k&nbsp;ní nesměly do pokoje. Doktor přišel zase odpoledne. Zakázal nám, abychom s&nbsp;ní mluvily, protože musí mít klid a&nbsp;pokud možno hodně spánku. Pak odešel a&nbsp;řekl, že se vrátí v&nbsp;pět hodin. Asi v&nbsp;tuto hodinu (bylo to před pánovým návratem) vyběhla paní z&nbsp;ložnice a&nbsp;zavolala na mne, abych doběhla pro doktora Goodricka a&nbsp;řekla mu, že lady Glydová omdlela. Zrovna jsem si přehodila přes sebe šálu, když na štěstí doktor právě přišel na slíbenou návštěvu. Vpustila jsem ho do domu a&nbsp;vyšla za ním nahoru po schodech. „Lady Glydové se vedlo jako předtím,“ hlásila mu paní u&nbsp;dveří. „Byla vzhůru a&nbsp;dívala se kolem sebe takovým zvláštním, nechápavým způsobem, až tu náhle slabě vzkřikla a&nbsp;omdlela.“ Doktor přistoupil k&nbsp;posteli a&nbsp;sklonil se nad nemocnou. Tvářil se velmi vážně a&nbsp;náhle jí přiložil ucho k&nbsp;srdci. Paní se mu zahleděla do obličeje. „Snad nezemřela?“ zašeptala a&nbsp;začala se chvět od hlavy až k&nbsp;patě. „Ano,“ přitakal doktor, „zemřela. Když jsem včera vyšetřoval její srdce, bál jsem se, že k&nbsp;tomu tak náhle dojde.“ Paní ustoupila při jeho slovech od postele. „Mrtva,“ šeptala si. „Tak náhle zemřela. A&nbsp;tak brzy. Co tomu řekne hrabě?“ Doktor Goodricke ji požádal, aby sešla dolů a&nbsp;trochu se uklidnila. „Byla jste vzhůru celou noc a&nbsp;vaše nervy jsou otřeseny,“ řekl. „Tahle osoba (myslel tím mne) zůstane zatím v&nbsp;pokoji.“ Paní uposlechla doktorova příkazu a&nbsp;opakovala stále: „Musím na to připravit hraběte, musím ho na to připravit.“</p>
			<p class="MLP-text para-style-override-1">Jak pán přijal tuto zprávu, nevím, protože jsem u&nbsp;toho nebyla. Když jsem ho viděla, vypadal velmi zdrceně. Seděl tiše v&nbsp;koutě, tlusté ruce na kolenou, hlavu skloněnou. Vypadal spíš vyděšeně a&nbsp;vylekaně než smutně. Všechny věci spojené s&nbsp;pohřbem zařizovala paní. Pohřeb musel stát hromadu peněz&nbsp;– zejména rakev byla moc krásná. Manžel lady Glydové prý byl v&nbsp;cizině, ale paní (byla to její teta) to zařídila s&nbsp;jejími příbuznými (prý v&nbsp;Cumberlandu), aby tam byla pohřbena ve stejném hrobě jako její matka. Pohřeb byl prý moc krásný a&nbsp;účastnil se ho pán i&nbsp;paní. Zejména pán vypadal ohromně v&nbsp;hlubokém smutku, s&nbsp;vážnou slavnostní tváří.</p>
			<p class="MLP-text--0-12">Závěrem musím prohlásit v&nbsp;odpověď na otázky, které mi byly položeny:</p>
			<p class="MLP-seznam--0-0">1. že ani já, ani služebná jsme neviděly, že by náš pán byl lady Glydové podával nějaký lék,</p>
			<p class="MLP-seznam--0-0">2. že pán, pokud vím, nebyl nikdy sám v&nbsp;pokoji s&nbsp;lady Glydovou,</p>
			<p class="MLP-seznam--0-0">3. že nevím, co způsobilo onu náhlou hrůzu, která se podle slov mé paní zmocnila lady Glydové, když poprvé vstoupila do našeho domu.</p>
			<p class="MLP-text-bez1radku--12-0">Toto prohlášení mi bylo přečteno. Nemám, co bych k&nbsp;němu dodala nebo co bych z&nbsp;něho škrtla. Přísahám, že vše, co v&nbsp;něm je, je čistá pravda.</p>
		</div>
</body>
</html>