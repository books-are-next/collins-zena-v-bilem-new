<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zena_v_bilem-7</title>
		<link href="../Styles/zena_v_bil_idstyles.css" rel="stylesheet" type="text/css"/>
	</head>
	<body id="zena_v_bilem" xml:lang="cs-CZ">
		<div>
			<p id="toc_marker-2-2" class="MLP-uroven2-kapitola para-style-override-1">Pokračování příběhu v&#160;podání <br/>pana Fredericka Fairlieho</p>
			<p class="MLP-text-bez1radku para-style-override-1">Je velkým neštěstím mého života, že mě nikdo nechce nechat na pokoji. Proč mě musí všichni lidé něčím obtěžovat? Nikdo mi na tuto otázku neodpoví a&#160;nikdo mě nenechá na pokoji. Všichni příbuzní, přátelé, a&#160;dokonce i&#160;cizí lidé se spolčují, aby mě obtěžovali, čeho jsem se dopustil? Čím jsem se provinil? Padesátkrát denně se ptám sama sebe, svého sluhy Louise&#160;– čeho jsem se dopustil? Nikdo z&#160;nás to neví. Prapodivné!</p>
			<p class="MLP-text para-style-override-1">Poslední mrzutost, která na mne dolehla, je výzva, abych napsal toto vyprávění. Je člověk s&#160;tak pocuchanými nervy vůbec schopen napsat takové vyprávění? Když jsem podal tuto nesmírně rozumnou námitku, bylo mi řečeno, že vím o&#160;určitých velmi závažných událostech, které se přihodily v&#160;souvislosti s&#160;mou neteří, a&#160;že jsem proto vhodnou osobou k&#160;jejich vylíčení. Bylo mi dokonce vyhrožováno, že mě postihnou, nesplním-li řádně tuto výzvu, důsledky, na něž se obávám jen pomyslit. Opravdu není třeba mi vyhrožovat! Člověk s&#160;tak porouchaným zdravím a&#160;takovými rodinnými starostmi není ani schopen odporu. Pokusím se upamatovat, na co jen budu moci (a přitom protestuji), a&#160;zapsat, co jen budu moci (a rovněž protestuji), a&#160;na co se neupamatuji nebo co nebudu moci napsat, na to se bude muset upamatovat Louis a&#160;zapsat to za mne. Prý si mám pamatovat i&#160;jednotlivé dny! Proboha! Nikdy v&#160;životě jsem si něco takového nepamatoval, jak bych s&#160;tím mohl začít teď?</p>
			<p class="MLP-text para-style-override-1">Zeptal jsem se Louise. Pamatuje se celkem dost přesně na onen den, kdy se vše událo, a&#160;já si pamatuji jméno té osoby. Bylo to někdy koncem června nebo začátkem července a&#160;jméno té osoby bylo Fanny. Tak tedy koncem června nebo začátkem července jsem jako obvykle seděl v&#160;pracovně obklopen svými nejrůznějšími uměleckými předměty, které jsem nasbíral, abych zlepšil barbarský vkus svých sousedů. Těšil jsem se na klidné odpoledne a&#160;pochopitelně&#160;– zakrátko vešel do místnosti Louis. S&#160;pošklebkem mi oznámil, že venku čeká jakási mladá osoba a&#160;přeje si se mnou mluvit. Dodal, že se jmenuje Fanny.</p>
			<p class="MLP-text para-style-override-1">„Kdo je Fanny?“</p>
			<p class="MLP-text para-style-override-1">„Komorná lady Glydové, pane.“</p>
			<p class="MLP-text para-style-override-1">„A&#160;co může komorná lady Glydové chtít ode mne?“</p>
			<p class="MLP-text para-style-override-1">„Má pro vás dopis, pane.“</p>
			<p class="MLP-text para-style-override-1">„Tak jej převezmi!“</p>
			<p class="MLP-text para-style-override-1">„Fanny ho nechce vydat nikomu jinému než vám, pane.“</p>
			<p class="MLP-text para-style-override-1">„A&#160;kdo je odesilatelem?“</p>
			<p class="MLP-text para-style-override-1">„Slečna Halcombová.“</p>
			<p class="MLP-text para-style-override-1">Jakmile jsem uslyšel jméno slečny Halcombové, vzdal jsem se. Je mým zvykem pokaždé se vzdát, jakmile je za něčím slečna Halcombová. Zkušenostmi jsem zjistil, že si tak uspořím zbytečný hluk.</p>
			<p class="MLP-text para-style-override-1">„Ať tedy komorná lady Glydové vejde. Louisi. Počkej! Neskřípou jí boty?“ Musel jsem tuto otázku položit. Skřípající boty mě zničí na celý den. Louis mě ujistil, že se lze na její boty spolehnout. Pokynul jsem proto rukou. Louis ji pak uvedl. Boty jí ani nezaskřípaly.</p>
			<p class="MLP-text para-style-override-1">„Máš pro mne dopis od slečny Halcombové? Polož jej na stůl a&#160;nic tam nerozházej! Jak se vede slečně Halcombové?“</p>
			<p class="MLP-text para-style-override-1">„Velmi dobře, děkuji, pane.“</p>
			<p class="MLP-text para-style-override-1">„A&#160;lady Glydové?“</p>
			<p class="MLP-text para-style-override-1">Nedostal jsem odpověď. Dívce se protáhl obličej a&#160;myslím, že začala plakat. Rozhodně jsem si všiml, že má oči nějak vlhké. Byly to slzy, nebo pot? Louis, jehož jsem se na to právě zeptal, myslí, že to byly slzy. Vyzval jsem ji tedy, aby mi pověděla, co má na srdci, a&#160;z&#160;její poněkud zmatené výpovědi se pokusím vylíčit, co se asi přihodilo.</p>
			<p class="MLP-text para-style-override-1">Její pán ji zřejmě propustil ze služeb. Proto odešla přespat do hostince, kam za ní mezi šestou a&#160;sedmou hodinou přišla slečna Halcombová a&#160;dala jí dva dopisy, jeden pro mne a&#160;jeden pro jakéhosi pána v&#160;Londýně. Dopisy uložila za živůtek a&#160;byla pak tak nešťastná, že se ani nešla napít čaje. Když si v&#160;devět hodin postavila vodu na čaj, otevřely se náhle dveře a&#160;vešla hraběnka Fosková, má drahá sestra. Hraběnka jí sdělila, že přichází vyřídit jeden či dva krátké vzkazy, na něž slečna Halcombová ve spěchu zapomněla. Fanny netrpělivě čekala na jejich oznámení, ale má sestra zřejmě otálela, jak je v&#160;jejím zvyku, pokud Fanny neměla připraven čaj. Má sestra jí dokonce nabídla, že si čaj vypije s&#160;ní, a&#160;sama oběma nalila šálky. Fanny vypila svůj šálek a&#160;pět minut poté poprvé ve svém životě omdlela. Když za půl hodiny přišla k&#160;sobě, ležela sama na pohovce a&#160;byla u&#160;ní hostinská. Hraběnka zřejmě již odešla. Jakmile Fanny osaměla, podívala se, má-li ještě ony dva dopisy. Byly na svém místě, prý však byly podivně pomačkány. Druhého dne ráno odjela, jak jí bylo přikázáno, do Londýna a&#160;tam dala dopis pro onoho cizího člověka na poštu a&#160;jela dále do Limmeridge, a&#160;nyní mi odevzdala dopis určený pro mne.</p>
			<p class="MLP-text para-style-override-1">Po tomto výkladu jsem ji propustil. Musil jsem si pak trochu zdřímnout, abych se mohl vzchopit, a&#160;když jsem se probudil, povšiml jsem si Marianina dopisu. Kdybych jen byl tušil, co obsahuje, jistě bych se jej ani nebyl pokusil otevřít. Ale jelikož jsem byl, bohužel, prost sebemenšího podezření, dopis jsem přečetl. Jistě chápete, že mě vyřídil na celý den. Nemusím snad ani zdůrazňovat, že mě její dopis hluboce rozrušil. A&#160;kdybych dal svolení k&#160;tomu, aby se můj zámek stal útulkem mé neteře i&#160;jejích starostí, pak by na mou ubohou hlavu dopadly ty nejstrašnější hrůzy. Avšak přece jen jsem zaváhal. Jak jsem se už zmínil, bylo až dosud mým zvykem podrobovat se Marianině přání, a&#160;tak si uspořit rozčilování a&#160;hluk. Ale při této příležitosti jsem přece jen zaváhal, protože následky jejího návrhu mohly být nedozírné. Kdybych přijal lady Glydovou pod střechu svého domu, jakou bych měl jistotu, že by sem za ní nepřijel sám sir Percival, naplněn prudkým záštím proti mně? Snažil jsem se proto oddálit rozhodnutí a&#160;napsal Marian, aby sem napřed přijela sama, že si o&#160;té věci musíme pohovořit. Ujistil jsem ji, že Lauru přijmu s&#160;největší radostí, pokud ovšem mi dokáže vyvrátit všechny mé námitky. Uvědomil jsem si přitom, že tím sice získám trochu času, ale nakonec mi sem stejně přijede Marian nanejvýš rozzlobená a&#160;bude mi tu třískat dveřmi. V&#160;opačném případě by však stejně všechno skončilo příjezdem sira Percivala, rozhořčeného na nejvyšší míru, který by mi tu také třískal dveřmi. Z&#160;těchto dvou zel jsem raději dal přednost Marian, neboť na ni už jsem zvyklý. Proto jsem ihned odeslal dopis, abych tak rozhodně získal trochu času.</p>
			<p class="MLP-text para-style-override-1">Za tři dny jsem obdržel nanejvýš impertinentní psaní od člověka, jehož jsem vůbec neznal, a&#160;který prý je společníkem našeho právního zástupce, toho starého dobráka Gilmora. Sděloval mi, že právě dostal dopis, jehož adresu napsala slečna Halcombová (zná prý totiž její písmo!), a&#160;když otevřel obálku, tak prý zjistil, že v&#160;ní je jen nepopsaný list papíru. Tato okolnost mu prý připadala tak podezřelou, že slečně Halcombové ihned odepsal, ale odpověď od ní již nedostal. A&#160;proto místo aby jednal jako rozumný člověk a&#160;nechal věcem normální průběh, rozhodl se obtěžovat mne dotazem, zda mi o&#160;tom není něco známo. Proč bych vůbec měl o&#160;tom vědět? Proč musí ještě lekat mne, když už je vylekán sám? V&#160;tomto smyslu jsem mu také odpověděl. Můj dopis se neminul účinkem. Už jsem o&#160;panu advokátovi víc neslyšel. To samo o&#160;sobě nebylo celkem nic překvapivého, pozoruhodné ovšem bylo, že jsem ani od Marian už druhé psaní nedostal a&#160;že se neobjevily varovné známky jejího blížícího se příjezdu. Její neočekávaná nepřítomnost mi velmi prospěla. Pět dní nerušeného klidu a&#160;blažené osamělosti mi téměř navrátily zdraví. Šestého dne jsem se cítil natolik silným, že jsem se znovu pustil do práce. A&#160;tu se náhle objevil Louis s&#160;navštívenkou v&#160;ruce.</p>
			<p class="MLP-text para-style-override-1">„Nějaká další mladá osoba?“ otázal jsem se. „Nechci ji vidět. Při mém zdravotním stavu jsou mladé osoby ohrožujícím činitelem. Nejsem doma.“</p>
			<p class="MLP-text para-style-override-1">„Tentokrát je to nějaký pán.“</p>
			<p class="MLP-text para-style-override-1">To ovšem bylo něco jiného. Pohlédl jsem na navštívenku. Pro­boha! Byl to onen italský manžel mé únavné sestry, hrabě Fosco!</p>
			<p class="MLP-text para-style-override-1">„Řekl, proč sem přichází?“</p>
			<p class="MLP-text para-style-override-1">„Hrabě Fosco oznámil, že sem přijel jen proto, že slečna Hal­combová nemohla odjet z&#160;Blackwateru.“</p>
			<p class="MLP-text para-style-override-1">Ovšem, zase nějaké trampoty.</p>
			<p class="MLP-text para-style-override-1">„Tak nechť vejde,“ řekl jsem odevzdaně.</p>
			<p class="MLP-text para-style-override-1">Můj první pohled na hraběte mě vyvedl z&#160;míry. Byl tak mohutné postavy, že jsem se téměř chvěl. Tak velký člověk přece už jen svou chůzí jistě rozkýve podlahu a&#160;srazí všechny mé umělecké poklady na zem! Nestalo se ani jedno, ani druhé.</p>
			<p class="MLP-text para-style-override-1">„Dovolte mi, abych se představil, pane Fairlie,“ oslovil mě. „Při­jíždím z&#160;Blackwateru a&#160;mám tu čest i&#160;potěšení být manželem paní Foskové. Nepovažujte mě, prosím, proto za někoho cizího a&#160;nedejte se mou přítomností vyrušovat, zůstaňte klidně sedět v&#160;křesle,“ vybídl mě.</p>
			<p class="MLP-text para-style-override-1">„Jste velmi laskav,“ odpověděl jsem. „Jak rád bych měl tolik síly, abych mohl povstat. Jsem rád, že vás mohu přivítat v&#160;Limmeridge. Račte si sednout.“</p>
			<p class="MLP-text para-style-override-1">„Obávám se, že vám dnes není příliš dobře.“ poznamenal hrabě.</p>
			<p class="MLP-text para-style-override-1">„Jako jindy. Jsem jen pouhá hromádka nervů, která navenek vypadá jako člověk.“</p>
			<p class="MLP-text para-style-override-1">„Ve svém životě jsem studoval mnoho věcí,“ prohlásil ten člověk, „a mezi jinými i&#160;onen nesmírně široký obor týkající se nervů. Dovolíte mi, abych vám navrhl velmi jednoduché, a&#160;přece jen velmi podstatné opatření? Dovolíte, abych změnil osvětlení v&#160;tomto pokoji?“</p>
			<p class="MLP-text para-style-override-1">„Jistě, pokud ovšem nepřipustíte, aby na mne dopadlo přímé světlo!“</p>
			<p class="MLP-text para-style-override-1">Hrabě přikročil k&#160;oknu. Jaký to rozdíl od mé drahé Marian! Jak zachovával při všech svých pohybech nejkrajnější opatrnost!</p>
			<p class="MLP-text para-style-override-1">„Světlo,“ prohlásil hrabě tlumeným hlasem, který působí tak uklidňujícím dojmem na nemocného člověka, „je tou nejpodstat­nější věcí. Ono udržuje život, zachovává jej a&#160;je jeho inspirací. Nemůžete se bez něho obejít, pane Fairlie, právě tak, jako se bez něho neobejde květina. Pohleďte, tady, kde sedíte, stáhnu záclony, aby vás to uklidňovalo. A&#160;tady, kde nesedíte, záclony rozhrnu a&#160;dám vejít posilujícímu slunci. Vpusťte světlo do svého pokoje, jestliže je nesnesete na sobě samém.“</p>
			<p class="MLP-text para-style-override-1">Považoval jsem jeho slova i&#160;jeho činy za velmi přesvědčivé i&#160;plné pozornosti.</p>
			<p class="MLP-text para-style-override-1">„Je mi velmi líto, pane Fairlie, že vám musím sdělit něco nepříjemného,“ pokračoval hrabě.</p>
			<p class="MLP-text para-style-override-1">„Zemřel snad někdo?“ otázal jsem se.</p>
			<p class="MLP-text para-style-override-1">„Ale kdežpak! Tvářil jsem se snad jako posel smrti?“</p>
			<p class="MLP-text para-style-override-1">„Promiňte mi,“ odvětil jsem. „Neřekl jste nic takového. Je však mým pravidlem, připravit se vždy na nejhorší. Tak tedy snad někdo onemocněl?“</p>
			<p class="MLP-text para-style-override-1">„Ano, to je jedna z&#160;mých nepříjemných zpráv. Slečna Halcombová onemocněla. Snad jste byl poněkud na tuto zprávu připraven, když jste zjistil, že sem sama dosud nepřijela, jak jste navrhl, a&#160;když vám již podruhé nenapsala.“</p>
			<p class="MLP-text para-style-override-1">Byl jsem nadmíru otřesen. Bylo to něco tak neskutečného pro zdravou Marian, aby onemocněla, že jsem pochopitelně předpokládal, že ji stihl nějaký úraz. Snad kůň nebo sklouzla na schodech či něco podobného. „Je to vážné?“ otázal jsem se.</p>
			<p class="MLP-text para-style-override-1">„Je to těžká nemoc, doufám však, že není příliš nebezpečná. Slečna Halcombová promokla na kůži a&#160;velmi se nachladila. Leží v&#160;horečkách.“</p>
			<p class="MLP-text para-style-override-1">Když jsem zaslechl slovo horečky a&#160;současně si uvědomil, že onen bezohledný člověk, který právě se mnou hovořil, přijel přímo z&#160;Blackwateru, myslil jsem, že na místě omdlím. „Můj bože!“ zaúpěl jsem. „Je to nakažlivé?“</p>
			<p class="MLP-text para-style-override-1">„Prozatím nikoli,“ uklidňoval mě hrabě. „Snad se z&#160;toho vyvine nakažlivá choroba později, ale k&#160;takové politováníhodné změně naštěstí dosud nedošlo.“</p>
			<p class="MLP-text para-style-override-1">V&#160;určitých významných okamžicích mého života reaguji velmi rychle. Rozhodl jsem se, že se ho okamžitě zbavím. Prohlásil jsem: „Omluvte nemocného člověka, pane hrabě, ale delší rozhovory takového druhu mě vysilují. Můžete mi laskavě sdělit přesný důvod, za který vděčím vaší vzácné návštěvě?“</p>
			<p class="MLP-text para-style-override-1">Horečnatě jsem doufal, že ho tato nepokrytá narážka vyvede z&#160;rovnováhy a&#160;zmate tak, že se omezí na zdvořilé omluvy, zkrátka, že ho vystrnadím z&#160;pokoje. Ale naopak, má poznámka ho ještě pevněji zakotvila do křesla. „Přijel jsem ze dvou důvodů,“ pokračoval hrabě s&#160;neochvějným klidem. „Předně vás musím zpravit o&#160;politováníhodných neshodách panujících mezi sirem Percivalem a&#160;lady Glydovou. Jsem nejbližším přítelem sira Percivala, s&#160;lady Glydovou jsem spřízněn svým sňatkem a&#160;navíc jsem očitým svědkem toho, co se v&#160;Blackwateru přihodilo. Mohu vám, jako hlavě rodiny Fairlieů, proto z&#160;tohoto trojího postavení prohlásit, že v&#160;dopise, který vám slečna Halcombová zaslala, není ani jediné slovo přehnané. Ujišťuji vás, že lék, který vám slečna Halcombová navrhla, je jediným lékem, který vás ochrání před trapnostmi veřejného skandálu. Jediným klidným vyřešením této nesnáze je dočasné odloučení obou manželů. Prozatím je od sebe odlučte, a&#160;až budou odstraněny všechny důvody jejich sporu, pak vám zaručuji, že přivedu sira Percivala k&#160;rozumu. Lady Glydová je nevinna, lady Glydové bylo ublíženo, ale přitom je ona sama právě příčinou neshod, které nepřestanou, pokud bude dlít pod střechou domu svého manžela! Jediným vhodným domem, kam může jít, je váš dům, pane Fairlie! Prosím vás, přijměte ji do něho! Druhým důvodem mého příjezdu je dát vám ujištění, které by vám dala slečna Halcombová, kdyby jí v&#160;tom nebránilo její onemocnění. Ujišťuji vás na svou čest, že sir Percival, jehož ostatně znám daleko lépe než slečna Halcombová, do vašeho domu nevkročí, dokud tu bude bydlet jeho žena. Sir Percival utrpěl v&#160;poslední době určité finanční ztráty. Umožněte mu na nějakou dobu svobodu tím, že se ujmete lady Glydové. Slibuji vám, že odcestuje do Evropy, jakmile mu to jen bude možné. Je to jasné? Chcete se mě na něco zeptat? Prosím, proto tu jsem, abych vám odpověděl. Ptejte se mě, pane Fairlie, ptejte se mě podle libosti.“</p>
			<p class="MLP-text para-style-override-1">Vzdor mému přání toho hrabě tolik namluvil a&#160;nadto vypadal, že je schopen namluvit toho ještě daleko víc, že jsem jeho laskavou nabídku odmítl již jen z&#160;pouhého pocitu sebeobrany. „Vřele vám děkuji,“ odvětil jsem. „Musím myslet rychle, při mém zdravotním stavu musím brát věci tak, jak se mi předkládají. Dovolte mi, abych tak učinil i&#160;při této příležitosti. Oba si přece dobře rozumíme, že? Jsem vám nadmíru vděčen za vaši námahu. Bude-li se mi kdy dařit lépe a&#160;budu-li mít další příležitost k&#160;bližšímu seznámení s&#160;vámi…“</p>
			<p class="MLP-text para-style-override-1">Hrabě vstal. Domníval jsem se, že se chystá k&#160;odchodu. Ale kdežpak. Skočil mi do řeči a&#160;znovu se rozhovořil, znovu dával příležitost k&#160;rozšíření nákazy v&#160;mém pokoji, uvědomte si to&#160;– v&#160;mém vlastním pokoji!</p>
			<p class="MLP-text para-style-override-1">„Ještě okamžik,“ prohlásil. „Ještě okamžik, než se s&#160;vámi rozloučím. Dovolte mi, abych vás ujistil o&#160;tom, že nemůžete čekat na uzdravení slečny Halcombové a&#160;teprve pak přijmout lady Glydovou! Slečna Halcombová je v ošetřování lékaře, blackwaterské hospodyně a&#160;zkušené ošetřovatelky, prostě tří osob, za něž ručím vlastním životem. Kromě toho vás ujišťuji, že její nemoc dolehla tak těžce na lady Glydovou, že není vůbec nic své sestře platná. Vzájemný vztah obou manželů se den ode dne horší. Necháte-li lady Glydovou ještě déle v&#160;Blackwateru, nijak tím neuspíšíte uzdravení slečny Halcombové, a&#160;současně riskujete dokonce i&#160;společenský skandál, kterému bychom přece měli všichni v&#160;zájmu rodiny zabránit. Radím vám proto, abyste napsal lady Glydové dopis a&#160;vyzval ji, aby k&#160;vám ihned přijela. Učiňte svou čestnou, příbuzenskou povinnost a&#160;dojde-li v&#160;budoucnu k&#160;něčemu, nikdo vás z&#160;toho nebude moci vinit. Hovořím z&#160;vlastní bohaté zkušenosti a&#160;dávám vám přátelskou radu. Přijímáte ji, ano, či ne?“</p>
			<p class="MLP-text para-style-override-1">Mlčky jsem se na něho podíval. Uvědomoval jsem si jeho pozoruhodnou sebejistotu. Mé vzrůstající odhodlání zazvonit na Louise a&#160;vykázat ho z&#160;místnosti bylo jasně napsáno v&#160;každém rysu mé tváře. A&#160;je zcela neuvěřitelné, ale přece jen pravdivé, že výraz mého obličeje na něho ani v&#160;nejmenším nezapůsobil! Ten člověk se narodil bez nervů, zřejmě se narodil bez nervů!</p>
			<p class="MLP-text para-style-override-1">„Váháte?“ zeptal se hrabě. „Jistě váháte, představíte-li si, že by se lady Glydová měla vystavit útrapám dlouhé cesty zcela sama&#160;– vždyť již nemá ani vlastní komornou&#160;– a&#160;že by měla v&#160;Londýně přespat v&#160;nějakém hotelu! Dovolte mi, pane Fairlie, abych vás těchto obav zbavil. Mám v&#160;londýnské čtvrti St. John’s Wood najatý malý dům, v&#160;němž lady Glydová bude moci přespat. Sám jí přijdu naproti na nádraží a&#160;opět ji tam doprovodím. Myslím, že by tím byly odstraněny všechny překážky a&#160;že byste jí teď mohl napsat své pozvání.“</p>
			<p class="MLP-text para-style-override-1">Bylo již nejvýš na čase, abych se k&#160;něčemu rozhodl. A&#160;tu jsem dostal nápad zabít dvě mouchy jednou ranou. Rozhodl jsem se, že se zbavím únavné výmluvnosti hraběte Foska i&#160;starostí o&#160;lady Glydovou tím, že napíšu žádaný dopis ihned, bez meškání. Mé pozvání nemohlo mít žádné nebezpečné následky, Laura totiž zcela určitě nedá souhlas k&#160;odjezdu z&#160;Blackwateru, dokud tam bude nemocná Marian ležet. A&#160;tak jsem se s&#160;námahou v&#160;křesle vztyčil, uchopil psací náčiní a&#160;napsal dopis tak rychle, jako bych byl nějaký kancelářský písař: „Nejdražší Lauro, prosím, přijeď, kdykoli budeš chtít. Přenocuj v&#160;Londýně v&#160;domě své tety. Jsem zarmoucen zprávami o&#160;Marianině nemoci. Srdečně Tě zdravím.“ Podal jsem dopis hraběti, sklesl zpět do křesla a&#160;pravil: „Omluvte mě, hrabě, jsem zcela vyčerpán, nemohu už dál. Odpočiňte si a&#160;poobědvejte dole, ano? A&#160;všechny pozdravujte. Sbohem.“</p>
			<p class="MLP-text para-style-override-1">Ale hrabě pronesl další řeč, byl prostě nevyčerpatelný. Zavřel jsem oči a&#160;snažil se slyšet toho co nejméně. Přes veškerou snahu jsem toho však musel ještě hodně vyslechnout. Hrabě blahopřál sobě i&#160;mně k&#160;výsledku našeho rozhovoru, politoval můj bědný zdravotní stav, nabídl se, že mi pošle nějaký recept, naléhal, abych nezapomněl na jeho slova o&#160;významu světla, přijal mé pozvání k&#160;obědu, prohlásil, že mohu čekat lady Glydovou za dva či tři dny, zdůraznil, že se velmi těší na naše příští shledání, a&#160;dodal ještě mnoho dalších věcí, kterým jsem již nevěnoval pozornost a&#160;jež jsem mezitím zapomněl. Ani nevím, kdy otevřel dveře nebo kdy je zavřel. Odvážil jsem se otevřít oči až po dlouhé chvíli ticha&#160;– a&#160;to již byl hrabě pryč.</p>
			<p class="MLP-text para-style-override-1">Zazvonil jsem ihned na Louise a&#160;odebral se do koupelny. Po očist­né lázni jsem se oddal své obvyklé siestě. Když jsem z&#160;ní procitl, má první otázka se týkala hraběte. Už jsme se ho opravdu zbavili? Ano&#160;– odjel odpoledním vlakem.</p>
			<p class="MLP-text para-style-override-1">Doufám, že víc se toho ode mne neočekává! Domnívám se, že jsem dospěl k&#160;mezi, která mi byla vytyčena. Trapné události, ke kterým došlo později, neudály se bohudík v&#160;mé přítomnosti. Pochopitelně předpokládám, že mi za tyto události nikdo nebude klást vinu. Učinil jsem vše, co bylo v&#160;mých silách. Nejsem odpovědný za politováníhodné neštěstí, jež se nedalo předvídat. Zdrtilo mě, trpěl jsem jím, jako nikdo jiný nemohl trpět. Chci jen zdůraznit, abych byl k&#160;sobě spravedlivý, že to nebyla má chyba a&#160;že jsem zcela vyčerpán a&#160;zdrcen. Je snad třeba, abych toho řekl více?</p>
		</div>
</body>
</html>